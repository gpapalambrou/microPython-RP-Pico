ΕΜΠ-ΣΝΜΜ

<h2>ΜΑΘΗΜΑ: Προγραμματισμός σε C/C++ & Εφαρμογές στη Ναυπηγική & Ναυτική Μηχανολογία </h2>

ΚΩΔΙΚΟΣ: 8291, ΕΞΑΜΗΝΟ: 8ο 

Διδάσκων (C & Εφαρμογές στη Ναυτική Μηχανολογία): Γ. Παπαλάμπρου, Αναπληρωτής Καθηγητής

Email: george.papalambrou@lme.ntua.gr



Βασικός στόχος του μαθήματος για το 2025 είναι η εξοικίωση με μια σύγχρονη γλώσσα προγραμματισμού όπως η **MicroPython** 
και η εφαρμογή της σε απλουστευμένα ηλεκτρονικά όπως το **Raspberry Pico 2040/2350**.

Η ύλη έχει χωριστεί σε 6 ενότητες-μαθήματα, με κύριο στόχο την άμεση επαφή των φοιτητών με τις έννοιες MicroPython και Raspberry Pico.

Η γλώσσα MicroPython είναι βασισμένη στην γλώσσα Python και δεν απαιτείται καμμία προηγούμενη γνώση τους - όλα θα γίνουν στο πλαίσιο του μαθήματος! Για βασικές έννοιες της Python δείτε στον [σύνδεσμο](python_intro.md).

Η πλατφόρμα Raspberry Pico 2040/2350 είναι μια προσιτή λύση (~ €6) στον χώρο των μικροελεγκτών, ακολουθώντας την προσέγγιση open source στην σχεδίαση της πλακέτας. To Pico συνδέεται με τον ΗΥ μέσω καλωδίου USB-A/micro-USB, από όπου λαμβάνει τροφοδοσία, μεταφέρει τα δεδομένα και προγραμματίζεται. Ένα Pico προγραμματίζεται σε MicroPython ή C/C++.

Στο μάθημα ακολουθούνται σύγχρονες πρακτικές στην παρουσίαση του υλικού: 

α) Χρήση της πλατφόρμας **Jupyter Notebooks**, για το υλικό των παρουσιάσεων (σε μορφή αρχείων ipynb), του κώδικα σε MicroPython 
αλλά και την εκτέλεση του ! 
Εναλλακτικά  ο κώδικας σε MicroPython μπορεί να εκτελεστεί με χρήση του Visual Code Studio ή της εφαρμογής Thonny.

β) Χρήση του **Fritzing** για την σχεδίαση των ηλεκτρονικών διατάξεων.

γ) Διάθεση όλου του υλικού στην ανοικτή πλατφόρμα **GitHub**: αρχεία jupyter, python, fritzing, κα.

Το κάθε μάθημα διαθέτει ένα ή περισσότερα αρχεία Jupyter, πχ `picoL1.ipynb`. Θα κατεβάσετε τα αρχεία αυτά απο το GitHub και θα τα τρέξετε τοπικά στον ΗΥ σας μέσω ένος browser, αφού πρώτα ανοίξετε ένα τερματικό `PowerShell` (σε Windows) και κατόπιν δώσετε εκεί την εντολή `jupyter notebook`.  

Στο πλαίσιο του μαθήματος θα διασυνδεθεί το Pico 2040/2350 με  αναλογικά και ψηφιακά αισθητήρια μέτρησης επιτάχυνσης, ρεύματος, θερμοκρασίας, κα, σε τυπικές εφαρμογές δειγματοληψίας. Επεκτείνοντας την χρήση της Python, δεδομένα απο την δειγματοληψία που θα αποθηκεύονται στον ΗΥ, θα απεικονίζονται με γραφικές παραστάσεις.

Η ύλη των μαθημάτων για το ακαδημ. έτος 2025 παρουσιάζεται παρακάτω:

1. Μάθημα 1: Εισαγωγή
- Η πλατφόρμα Raspberry Pico 2040/2350
- Διαδραστικός προγραμματισμός - Micropython & Raspberry Pico RP2040/2350
- REPL (Read-Evaluate-Print Loop) για άμεση εκτέλεση και δοκιμή κώδικα
2. Μάθημα 2: GPIO και αισθητήρες
- Έλεγχος ροής και λειτουργιών
- Σύνταξη κώδικα που ανταποκρίνεται στην είσοδο αισθητήρα και ελέγχει τις εξόδους υλικού
3. Μάθημα 3: Πρωτόκολλα επικοινωνίας
- Δομές και ενότητες δεδομένων
- Διαχείριση μετάδοσης δεδομένων και χρήση βιβλιοθηκών για επικοινωνία I2C, SPI και UART
4. Μάθημα 4: Προηγμένα χαρακτηριστικά και PIO
- Σύνθετες λειτουργίες και ενότητες
- Δημιουργία πιο περίπλοκων προγραμμάτων που μπορεί να περιλαμβάνουν προσαρμοσμένες ενότητες ή προηγμένες λειτουργίες
5. Μάθημα 5: Εφαρμογές σε πραγματικό χρόνο
- Event handling
- Εφαρμογή κώδικα που ανταποκρίνεται αποτελεσματικά σε διακοπές (interrupts) και συμβάντα σε πραγματικό χρόνο.
6. Μάθημα 6: Homework 2025
- Ενσωμάτωση εννοιών
- Συνδυασμός όλων των δεξιοτήτων για το σχεδιασμό, την ανάπτυξη και την αντιμετώπιση προβλημάτων ενός ολοκληρωμένου έργου με χρήση μικροελεγκτών



